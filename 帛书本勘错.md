```
底本出处：《马王堆汉墓帛书》（文物出版社一九八〇年版）
不同之处使用{}标识。与底本对比，增加之处使用{+x，}标识，减少之处使用{-x，}
没有包含在{}之外的文字，即为正文。
```
## 第一章 德论

上德不德，是以有德；下德不失德，是以无德。上德无为而无以为也；下德无为而有以为。上仁为之而无以为也；上义为之而有以为也。上礼为之而莫之应也，则攘臂而扔之。故失道而后德{故失道。失道矣而后德}，失德面后仁，失仁而后义，失义而后礼。夫礼者，忠信之薄也，而乱之首也。前识者，道之华也，而愚之首也。是以大丈夫居其厚而不居其薄{泊}；居其实而不居其华。故去彼{皮}取此。

## 第二章 得一

昔之得一者，天得一以清，地得一以宁，神得一以灵{霝}，谷得一以盈，{+万物得一以生，}侯王得一而以为正。其致之也：谓{胃}天毋已清将恐裂，谓{胃}地毋已宁将恐发，谓{胃}神毋已灵{霝}将恐歇，谓{胃}谷毋已盈将恐竭{渴}，{+谓万物毋已生将恐灭，}谓{胃}侯王毋已贵以高将恐蹶。故必贵而以贱为本，必高矣而以下为基。夫是以侯王自谓{胃}孤、寡、不谷，此其贱之本舆？非也。故致数舆{与}无舆{与}。是故不欲，禄禄若玉{是故不欲禄禄若玉}，珞珞若石。

## 第三章 闻道

上士闻道，勤{堇}能行之。中士闻道，若存若亡。下士闻道，大笑之。弗笑，不足以为道。是以建言有之曰：明道如眛{费}，进道如退，夷道如类。上德如谷，大白如辱，广德如不足。建德如揄{偷}，质真如渝，大方无{如}隅。大器免{免}成，大音希声，大象无形，道褒无名。夫唯道，善始且善成。

## 第四章 反复

反也者，道之动也。弱也者，道之用也。天下之物生于有，有生于无。

## 第五章 中和

道生一，一生二，二生三，三生万物。万物负阴而抱阳，中{冲}气以为和。天下之所恶，唯孤寡不谷，而王公以自名也。物{勿}或损之而益，益之而损。故{古}人之所教，亦{夕，议}而教人。故强梁{良}者不得其{-其}死，我将以为学父。

## 第六章 至柔

天下之至柔，驰骋于天下之至{致}坚。无有入于无间。吾{五}是以知无为之有益也。不言之教，无为之益，天下希能及之矣。

## 第七章 立戒

名与身孰亲？身与货孰多？得与亡孰病？甚爱必大费，多藏必厚亡。故知足不辱，知止不殆，可以长久。

## 第八章 清净

大成若缺，其用不敝{弊}。大盈若盅{冲}，其用不穷{宭}。大直如屈{诎}，大巧如拙，大赢如绌。躁{趮}胜寒，静{靓}胜热{炅}。清{请}静{靓}，可以为天下正。

## 第九章 知足

天下有道，却走马以粪。天下无道，戎马生于郊。罪莫大于可欲，祸莫大于不知足，咎莫憯于欲得。故知足之足，恒足矣。

## 第十章 知天下

不出于户，以知天下。不窥{规}于牖，以知天道。其出{+也}弥远，其知弥少。是以圣人不行而知，不见而名，弗为而成。

## 第十一章 无为

为学者日益，闻道者日损。损之又损，以至于无为，无为而无以{不}为。{+将欲}取天下也，恒无事，及其有事也，{+又}不足以取天下{+矣}。

## 第十二章 德善

圣人恒无心，以百姓之心为心。善者善之，不善者亦善之，德{得}善也。信者信之，不信者亦信之，德{得}信也。圣人之在天下，歙歙焉，为天下浑心，百姓皆属{+其}耳目焉，圣人皆孩{咳}之。

## 第十三章 生死

出生入死。生之徒十有三，死之徒十有三，而民生生，动皆之死地之十有三。夫何故也？以其生生也。盖闻善攝{执}生者，陵行不避{辟}兕{矢}虎，入军不被甲兵。兕{矢}无所投{揣，椯}其角，虎无所措{昔}其爪{蚤}，兵无所容其刃，夫何故也？以其无死地焉。

## 第十四章 尊贵

道生之而德畜之，物形{刑}之而器成之。是以万物尊道而贵德。道之尊，德之贵也，夫莫之爵 而恒自然也。道生之，畜之，长之，育{遂}之，亭之，毒之，养之，覆之。生而弗有也，为而弗恃{寺}也，长而弗宰也，此之谓玄德。

## 第十五章 守母

天下有始，以为天下母。既得其母，以知其子，既知其子{—既知其子}，复守其母，没身不殆。塞其兑{闷}，闭其门，终身不勤{堇}。启其兑{闷}，济其事，终身不救{棘}。见小曰明，守柔曰强。用其光，复归其明，毋遗{道}身殃{央}，是谓{胃}袭常。

## 第十六章 道桍

使我挈有知{+也}，行于大道，唯迆{施}是畏。大道甚夷，民甚好径{解}。朝甚除，田甚芜，仓甚虚，服文采，带利剑。猒{厌}饮食{厌食}，资财{货财}有余。是谓盗桍{夸}非道也哉。{是谓夸。夸，非道也。}

## 第十七章 善观

善建者不拔，善抱者不脱，子孙以祭祀不绝。修之身，其德乃真。修之家，其德有余。修之乡，其德乃长。修之国{邦}，其德乃丰。修之天下，其德乃博{溥}。以身观身，以家观家，以乡观乡，以邦观邦，以天下观天下。吾何以知天下之然哉？以此。

## 第十八章 含德

含德之厚者，比于赤子。蜂{逢}虿虺蛇{地}弗螫，攫鸟猛兽弗搏。骨弱筋柔而握固。未知牝牡之会而朘{zui}怒，精之至也。终日{曰}号而不嚘{you}，和之至也。知和曰常，知常曰明，益生曰祥，心使气曰强。物壮即老，谓{胃}之不道，不道早已。

## 第十九章 玄同

知者弗言，言者弗知。塞其兑{闷}，闭其门，和其光，同其尘，挫{坐}其锐{阅}，解其纷，是谓{胃}玄同。故不可得而亲，亦不可德{得}而疏；不可得而利，亦不可得而害；不可得而贵，亦不可得而贱{浅}。故为天下贵。

## 第二十章 治邦

以正{+之}治邦，以奇{畸}用兵，以无事取天下。吾何以知其然也哉？夫天下多忌讳，而民弥贫。民多利器，而邦家滋{兹}昏。人多智{知}，而奇{何}物滋{兹}起。法物滋章，而盗贼多有。是以圣人之言曰：我无为也，而民自化。我好静，而民自正。我无事，而民自富。我欲不欲，而民自朴。

## 二十一章 为正

其政闷闷{闵闵}，其民惇惇{其邦屯屯}。其政{正}察察，其民缺缺{其邦缺缺{夬夬}}。祸，福之所倚；福，祸之所伏；孰知其极？其无正也？正复为奇，善复为妖。人之迷也，其日固久矣。是以方而不割，廉而不刺，直而不肆{绁}，光而不燿{曜}。

## 二十二章 长生

治人事天，莫若啬。夫唯{惟}啬，是以早服。早服是谓重积德。重积德则无不克，无不克则莫知其极。莫知其极，可以有国。有国之母，可以长久。是谓{胃}深根{槿}固柢{氐}，长生久视之道也。

## 二十三章 居位

治大国若烹{亨}小鲜。以道莅天下，其鬼不神。非其鬼不神也，其神不伤人也。非其神{申}不伤人也，圣人亦弗伤也。夫两不相伤，故德交归焉。

## 二十四章 处下

大邦者，下流也。天下之牝，天下之交{郊}也。牝恒以静{靓}胜牡。为其静{靓}也，故宜为下。大邦以下小邦，则取小邦。小邦以下大邦，则取于大邦。故或下以取，或下而取。故大邦者，不过欲兼畜人。小邦者，不过欲入事人。夫皆得其欲，大者宜为下{故大邦者宜为下}。

## 二十五章 道注

道者万物之主{注}也，善人之宝也，不善人之所保也。美言可以市，尊行可以加{贺}人。人之不善也，何弃之有？故立天子，置三卿，虽有拱{共}之璧以駪駟{先四}马，不若{善}坐而进此。古之所以贵此者何也？不谓{胃}求以得，有罪以免与{舆}？故为天下贵。

## 二十六章 无难

为无为，事无事，味无味{未}。大小，多少，报怨以德。图难乎其易也，为大乎其细也。天下之难作于易，天下之大作于细。是以圣人终{冬}不为大，故能成其大。夫轻诺{+者}必寡信。多易必多难，是以圣人犹{猷}难之，故终于无难。

## 二十七章 辅物

其安也，易持也。其未兆也，易谋也。其脆也，易破{判}也。其微也，易散也。为之於{于}其未有也，治之於{于}其未乱也。合抱之木，生于毫末。九层{成}之台，作于蔂{羸}土。百仞{仁}之高，始{台}于足下。为之者败之，执之者失之。是以圣人无为也{圣人为也}，故无败也；无执也，故无失也。民之从事也，恒于其几成事而败之{恒于其成事而败之}。故慎终若始，则无败事矣。是以圣人欲不欲，而不贵难得之货；学不学，而复众人之所过；能辅万物之自然，而弗敢为。

## 二十八章 玄德

故曰：为道者非以明民也，将以愚之也。民之难治也，以其智{知}也。故以智{知}治{知}邦，邦之贼也；以不智{知}治{知}邦，邦之德也；恒知此两者，亦稽式也。恒知稽式，此谓{胃}玄德。玄德深矣，远矣，与物反矣，乃至大顺。

## 二十九章 江海

江海之所以能为百谷{浴}王者，以其善下之，是以能为百谷{浴}王。是以圣人之欲上民也，必以其言下之；其欲先民也，必以其身后之。故居前而民弗害也，居上而民弗重也。天下乐推{隼}而弗猒{厌}也，非以其无争{诤}与？故天下莫能与争{诤}。

## 三十章 安居

小邦寡民，使什佰{十百}人之器毋用。使民重死而远徙{送}。有舟车无所乘之，有甲兵无所陈之。使民复结绳而用之。甘其食，美其服，乐其俗，安其居。邻邦相望，鸡狗之声相闻，民至老死不相往来。

## 三十一章 不积

信言不美，美言不信。知者不博，博者不知。善者不多，多者不善。圣人无积，既以为人，己愈有；既以予人矣{-矣}，己愈多。故天之道，利而不害；人之道，为而弗争。

## 三十二章 三宝

天下皆谓我大，大而不肖{不肖}。夫唯大，故不肖{宵}。若肖{宵}，细久矣。我恒有三宝{葆}，持而宝之，一曰慈{兹}，二曰俭{检}，三曰不敢为天下先。夫慈，故能勇；俭，故能广；不敢为天下先，故能为成事长。今舍其慈{兹}，且勇；舍其俭，且广；舍其后，且先；则必死矣。夫慈{兹}，以战则胜，以守则固。天将建之，女（如）以慈{兹}垣之。

## 三十三章 不争

善为士者不武，善战者不怒，善胜敌者弗与，善用人者为之下。是谓{胃}不争{诤}之德，是谓{胃}用人，是谓{胃}配天，古之极也。

## 三十四章 用兵

用兵有言曰：“吾不敢为主而为客，吾不进寸而退{芮}尺。是谓{胃}行无行，攘{襄}无臂，执无兵，乃{扔}无敌矣。祸莫于大于无敌{适}，无敌{适}近{斤}亡吾宝{葆}矣。故称兵相若，则哀者胜矣。

## 三十五章 怀玉

吾言甚易知也，甚易行也；而人莫之能知也，而莫之能行也。夫言有宗，事有君{言有君，事有宗}。夫唯无知也，是以不我知{其唯无知也，是以不我知}。知我者希，则我贵矣。是以圣人被褐而怀{褱}玉。